# Testplan
Wanneer het volledige systeem is gebouwd dan moet het systeem getest worden. In dit testplan is beschreven hoe er getest gaat worden.

## Kindertest
Het doel van deze test is om te zien of de kinderen begrijpen wat ze moeten doen en hoe ze er mee aan de slag gaan. Hiermee willen we uitvinden of de prototypes zoals ze gebouwd zijn goed te gebruiken zijn voor de kinderen. 

In de kindertest wordt getest of het systeem bruikbaar is voor kinderen. Hierbij worden er passen gegeven aan een aantal kinderen en krijgen de kinderen de opdracht op zoek te gaan naar de poten.

Het plan is om in één gedeelte van het park (bijvoorbeeld de Desert) zes poten te verstoppen. De leden van de projectgroep zullen bij de in en uitgang van dit gedeelte gaan staan om kinderen die binnenkomen aan te spreken en uitleg te geven. Deze kinderen krijgen pasjes. Wanneer de kinderen bij de uitgang komen, staan er weer leden van de projectgroep om de pasjes in te nemen en de kinderen te belonen met een certificaat en een zakje snoep. 

Rond de plekken waar de poten zijn verstopt staan er ook leden van de projectgroep verborgen opgesteld om te observeren hoe de kinderen interacteren met de poten. Met deze observaties kunnen problemen worden gevonden en kan het prototype verbeterd worden.

## Beheerdertests
Er wordt verwacht dat technisch beheerders niet regelmatig deze applicatie zullen gebruiken (namelijk alleen bij technisch falen van het systeem), dus is het belangrijk dat het systeem makkelijk te leren is zonder handleiding. Het doel van de beheerderstest is daarmee dus ook uitvinden of de beheerdersapplicatie intuitief is en 100% voorzichzelf sprekend is. 

Bij de beheerderstest worden doelen gegeven aan een technisch beheerder van burgers zoo. De technisch beheerder krijgt de opdracht deze doelen te bereiken met behulp van de beheerdersapplicatie. Hierbij krijgt de technisch medewerker geen extra uitleg van de leden van de projectgroep voorafgaand of tijdens de test.

Tijdens de test zal met behulp van meettools (bijboorbeeld mouse-tracking, pagina volging) worden bijgehouden hoe de gebruiker de applicatie gebruikt. Ook zal de technisch medewerker achteraf een aantal vragen moeten beantwoorden over het gebruik van het systeem. Hierbij kan de gebruiker feedback geven over de gebruikerservaring.

Door deze observaties kunnen problemen in het applicatie's design worden gevonden. Hierdoor kan de applicatie weer verbeterd worden.



