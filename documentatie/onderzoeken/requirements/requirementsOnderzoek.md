# App Datastores onderzoek
Om duidelijk te krijgen wat er nu uiteindelijk gebouwd moet worden, zijn er requirements nodig. Deze brengen de belangen van de stakeholders in kaart.

## Onderzoeksmethode
Dit onderzoek zal zich righten op de onderzoeksmethode *Requirements List* uit de categorie *Stepping Stones*. Het doel is om er achter te komen welke eisen er aan het systeem wat we gaan bouwen gesteld kunnen worden.

## Hypothese
Ik denk dat de opdrachtgever niet zo zeer geïnteresseerd is in de techniek die we gebruiken, maar vooral in het resultaat. Het resultaat moet aantonen of het product werkbaar is en wat de bezoekers van Burgers' Zoo hier van vinden.

## Testopzet
Om tot de requirements lijst te komen heb ik de notulen van het gesprek me de opdrachtgever doorgelezen. Hier bleek uit dat de opdrachtgever vooral uit is op functionaliteit en niet zo zeer techniek. Waarschijnlijk wordt het product toch opnieuw gemaakt door een ander bedrijf dat hier andere middelen voor gaat gebruiken. Voor de opdrachtgever is de opleverdocumentatie me een verslag van de werkbaarheid van het product veel interessanter.
Er zijn Use Cases opgesteld voordat de requirements lijst opgesteld is, hier kwamen vooral functionele requirements uit. 
De niet funcitonele requirements zijn gehaald uit de notulen van de eerste vergadering. Zo is het belangrijk dat de poot die we gaan ontwikkelen kan overleven in de verschillende klimaten en omgevingen van Burgers' Zoo.
In de opdrachtomschrijving die we van school gekregen hebben staat dat een vorige groep dit project ook al eens uitgevoerd heeft. Bij hun resultaat werd vooral getwijfeld aan de techniek die ze gebruikt hebben en of die wel op grotere schaal werkt.

## Resultaat
Na het verzamelen van informatie kwam de volgende lijst tot stand:

## Functionele Requirements
- Een ranger kan een rangerpas verkrijgen aan de kassa.
- Een ranger kan deelnemen aan een speurtocht met een rangerpas.
- Door de rangerpas te scannen aan een poot, maakt de ranger vorderingen in de speurtocht.
- De ranger kan luisteren naar een weetje en een dierengeluid door zijn rangerpas te scannen.
- De ranger kan behaalde resultaten inzien door de website te bezoeken met zijn rangercode.
- De ranger krijgt een rangercode voor thuisgebruik na afloop van zijn bezoek.
- De administrator kan poten configureren door de webinterface te gebruiken.
- De administrator kan nieuwe weetjes en geluiden toevoegen aan het systeem.
- De administrator kan weetjes en geluiden aan een poot toevoegen door de webinterface te gebruiken.
- De administrator kan een lijst van alle weetjes en geluiden zien in de webinterface.
- De administrator kan luisteren naar bestaande weetjes en geluiden in het systeem door de webinterface te gebruiken.


## Niet-functionele Requirements
- Het systeem moet meerdere requests tegelijk aankunnen.
- De poot moet in een vochtige omgeving kunnen staan.
- Het systeem moet kunnen communiceren in een omgeving zonder wifi en gps.

In week 3 hebben wij een gesprek met de opdrachtgever waar wij een eerste prototype van ons systeem laten zien. Dit is hét moment om er achter te komen of de requirements lijst klopt en compleet is. Na dit gesprek kan de lijst eventueel aangevuld worden met anderen vereisten aan het systeem.




